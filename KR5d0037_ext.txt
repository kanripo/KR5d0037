#+KEY: 亢倉子注/提要
#+PROPERTY: JUAN 提要
#+PROPERTY: BASEEDITION WYG
#+PROPERTY: CATEGORY 10道家類
#+PROPERTY: FW 子部,道家類,亢倉子,提要
<pb:ZB3n0033_WYG_tiy-1a>¶
欽定四庫全書　　　　　子部十四¶
　提要¶
　　亢倉子　　　　　　　道家&ZX-111f33;¶
　　　　(臣/)等謹案亢倉子一卷舊本題庚桑楚撰唐¶
　　　　栁宗元嘗疑之宋晁公武讀書志髙似孫子¶
　　　　略皆稱唐開元天寶間尊庚桑子為洞靈真¶
　　　　經求其書不獲襄陽處士王士源采諸子文¶
　　　　義&ZX-111f33;者撰而獻之周氏涉筆摘其危代以文¶
<pb:ZB3n0033_WYG_tiy-1b>¶
　　　　章取士語又摘其一鄉一縣一州被青紫章¶
　　　　服語謂指唐制宋濂諸子辨亦摘其以人易¶
　　　　民以代易世為太宗諱斷作之者為唐士今¶
　　　　考孟浩然集首有宣城王士源序自稱修亢¶
　　　　倉子九篇又有天寶九載韋滔序亦稱宣城¶
　　　　王士源藻思清逺深鑒文理常游山水不在¶
　　　　人間著亢倉子數篇傳之後代云云則此書¶
　　　　乃士源補撰原非偽託當時已明言之後人¶
<pb:ZB3n0033_WYG_tiy-2a>¶
　　　　疑者紛紛蓋未之考也惟是庚桑楚居於畏¶
　　　　壘僅見莊子而史記莊周列傳則云周為書¶
　　　　如畏壘亢倉子皆空言無事實則其人亦鴻¶
　　　　濛雲將之流有無蓋未可定其書漢志隋志¶
　　　　皆不著録至於唐代何以無所依據憑虛漫¶
　　　　求毋亦士源先有此本而出入禁中之方士¶
　　　　如葉法善羅公逺者轉相煽惑預為之地因¶
　　　　而詔求歟觀士源自序稱天寶四載徴謁京¶
<pb:ZB3n0033_WYG_tiy-2b>¶
　　　　邑適在書成之後是亦明證矣然士源本亦¶
　　　　文士故其書雖雜剽老子莊子列子文子商¶
　　　　君書吕氏春秋劉向説苑新序之詞而聨絡¶
　　　　貫通亦殊亹亹有理致非他偽書之比其多¶
　　　　作古文奇字與衛元嵩元包相&ZX-111f33;晁公武謂¶
　　　　内不足者必假外飾頗中其病詞人好異之¶
　　　　習存而不論可矣崇文總目作九篇馬端臨¶
　　　　經籍攷作二卷宋濂諸子辨則作五巻此本¶
<pb:ZB3n0033_WYG_tiy-3a>¶
　　　　僅有一卷而篇數與崇文總目合蓋猶舊本¶
　　　　云¶
　　亢倉子注　　　　　　道家&ZX-111f33;¶
　　　　(臣/)等謹案亢倉子注九篇舊本題何粲撰不¶
　　　　著時代栁宗元讀亢倉子稱劉向班固録書¶
　　　　無亢倉子而今之為術者乃始為之傳注以¶
　　　　教於世則注自宗元時已有然宗元不著注¶
　　　　者姓名晁公讀書志乃作亢倉子二巻何璨¶
<pb:ZB3n0033_WYG_tiy-3b>¶
　　　　注公武當南北宋之間則何璨當在北宋以¶
　　　　前惟璨字從玉與今本小異或傳寫異文歟¶
　　　　注文簡質不&ZX-111f33;宋以後語疑即宗元所見也¶
　　　　注中又雜以音釋為明黄諫所補卷末有諫¶
　　　　跋諫善作古字所著有從古正文頗迂怪不¶
　　　　可行用亢倉子多用奇字與諫所學合故諫¶
　　　　喜而為之音釋然與注糅雜不復識别是則¶
　　　　明人竄亂古書之惡習也亢倉子為王士源¶
<pb:ZB3n0033_WYG_tiy-4a>¶
　　　　所補髙似孫子略誤以士源為王褒紕繆特¶
　　　　甚諫跋亦以為王褒所作不能考正蓋諫平¶
　　　　生之精力主於以&ZX-111d95;改&ZX-112601;以駭俗取名其他¶
　　　　皆未能深究固其所矣乾隆四十六年十月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+KEY: 亢倉子注/亢倉子
#+PROPERTY: JUAN 亢倉子
#+PROPERTY: BASEEDITION WYG
#+PROPERTY: CATEGORY 10道家類
#+PROPERTY: FW 子部,道家類,亢倉子,亢倉子
<pb:ZB3n0033_WYG_000-1a>¶
欽定四庫全書¶
　亢倉子¶
　　全道篇第一¶
亢倉子居羽山之顔三年俗無疵癘而仍穀熟其俗竊¶
相謂曰亢倉子之始來吾鮮然異之今吾日計之不足¶
歲計之有餘其或聖者耶盍相與尸而祝之社而稷之¶
乎亢倉子聞之色有不釋其徒黶啜從而啓之亢倉子¶
曰吾聞至人尸居環堵之室而百姓猖狂不知其所如¶
<pb:ZB3n0033_WYG_000-1b>¶
往今以羽俗父子竊竊焉將爼豆予我其的之人邪吾¶
是以不釋於老耼之言黶啜曰不然夫尋常之汙巨魚¶
無所還其體而鯢鰌爲之制步仞之丘巨獸無所隱其¶
軀而㜸狐爲之祥且也尊賢事能嚮善就利自堯舜以¶
固然而况羽俗乎先生其聽矣亢倉子曰譆來夫二子¶
者知乎函車之獸介而離山罔罟制之吞舟之魚蕩而¶
失水螻蟻苦之故鳥獸居欲其高魚鼈居欲其深夫全¶
其形生之人藏其身也亦不厭深&ZX-1115e0;而已吾語若大亂¶
<pb:ZB3n0033_WYG_000-2a>¶
之本&ZX-11138d;乎堯舜之間其終存乎千代之後必有人與相¶
食者矣言未終南子榮之樗色蹵然膝席曰樗年運而¶
長矣将奚以託業以事斯言亢倉子曰全汝形抱汝生¶
无使汝思慮營營若此緒年或可以及此言雖然吾才¶
小不足以化子子胡不南謁吾師聃亢倉子既謝榮之¶
樗不釋羽俗而龍已乎天下水之性清土者滑之故不¶
得清人之性壽物者滑之故不得壽物也者所以養性¶
也今世之惑者多以性養物則不知輕重也是故聖人¶
<pb:ZB3n0033_WYG_000-2b>¶
之於聲色滋味也利於性則取之害於性則捐之此全¶
性之道也萬人操弓共射一招招無不中萬物章章以¶
害一生生無不傷故聖人之制萬物也全其天也天全¶
則神全矣神全之人不慮而通不謀而當精照无外志¶
凝宇宙德若天地然上爲天子而不驕下爲匹夫而不¶
惛此之謂全道之人心平正不爲外物所誘曰清清而¶
能久則明明而能久則虚虚則道全而居之秦佚死亢¶
倉子哭之其役曰天下皆死先生何哭爲也亢倉子曰¶
<pb:ZB3n0033_WYG_000-3a>¶
天下皆哭安得不哭其役曰哭者必哀而先生未始哀¶
何也亢倉子曰舉天之下吾无與樂安所取哀蜕地之¶
謂水蜕水之謂氣蜕氣之謂虚蜕虚之謂道虚者道之¶
體靖者道之地理者道之綱識者道之目道所以保神¶
德所以宏量禮所以齊儀物所以養體好質白之物者¶
以黑爲汚好質黑之物者以白爲汚吾又安知天下之¶
正潔汚哉由是不主物之潔汚者矣夫瞀視者以黈爲¶
赤以蒼爲&ZX-111a20;吾乃今所謂皂白安知識者不以爲赬黃¶
<pb:ZB3n0033_WYG_000-3b>¶
吾又安知天下之正色哉由是不遁物之色矣夫好貨¶
甚者不見他物之可好好馬甚者不見他物之可好好¶
書甚者不見他物之可好吾又安知天下之果可好者¶
果可惡者哉由是不見物之可以保戀矣无能滑吾眞¶
矣陳懷君栁使其大夫禱行聘於魯叔孫卿私曰吾國¶
有聖人若知之乎陳大夫曰奚以果明其聖叔孫卿曰¶
能廢心而用形陳大夫曰弊邑則小亦有聖人異於所¶
聞曰聖人謂誰陳大夫曰有亢倉子者偏得老聃之道¶
<pb:ZB3n0033_WYG_000-4a>¶
其能用耳視目聽定公聞而異焉使叔孫氏報聘且致¶
亢倉子待以上卿之禮亢倉子至賔于亞寢魯公卑辭¶
以問之亢倉子曰吾能視聽不用耳目非能易耳目之¶
所用告者過也公曰孰如是寡人增異矣其道若何寡¶
人果願聞之亢倉子曰我體合於心心合於氣氣合於¶
神神合於無其有介然之有唯然之音雖逺際八荒之¶
表邇在眉睫之内來于我者吾必盡知之乃不知爲是¶
我七竅手足之所覺六腑五臟心慮之所知其自知而¶
<pb:ZB3n0033_WYG_000-4b>¶
已矣¶
　　用道篇第二¶
天不可信地不可信人不可信心不可信惟道可信賢¶
主秀士豈知哉昔者桀信天與其&ZX-11138d;四海巳不勤於道¶
天奪其國以授殷紂亦信天與其&ZX-11138d;四海已不龔於道¶
天奪其國以授周今夫惰農信地實生百穀不力於其¶
道地竊其果稼而荒翳之齊后信人之性酧讓不明於¶
其道舉全境以付人人實鴟義而有其國凡人不修其¶
<pb:ZB3n0033_WYG_000-5a>¶
道隨其心而師之營欲茂滋災疾朋舋戕身損壽心斯¶
害之矣故曰惟道可信天地非道不能悠久蒼生非賢¶
不能靖順庶政非才不能和理夫用道之人不露其用¶
福滋萬物功歸无有神融業茂靈慶悠長知而辨之謂¶
之識知而不辨謂之道識以理人道以安人夫雞辰而¶
作負日任勞流汗灑地夜分僅息農夫之道也俯拾仰¶
取鋭意錐撮力思搏精希求利潤賈豎之道也嚥氣谷¶
神宰思損慮超遥輕舉日精錬仙高士之道也剸情端¶
<pb:ZB3n0033_WYG_000-5b>¶
想畢志所事倫揆忘寢謀效位司人臣之道也清心省¶
念察騐近習務求賢良以安萬姓人主之道也若由是¶
&ZX-111f33;之各順序其志度不替塞其業履是謂天下有道導¶
筋骨則形全剪情欲則神全靖言語則福全克保三全¶
是謂清賢道德順則鬼神助信義敦則君子合禮義備¶
則小人懷有識者自是無識者亦自是有道者靜黙闇¶
鈍者亦靜黙物固有似是而非似非而是先號後笑始¶
吉終凶身可親而才不可親才可敬而身不堪敬敬甚¶
<pb:ZB3n0033_WYG_000-6a>¶
則不親親甚則不敬親之而疏疏之而親恩甚則怨生¶
愛多則憎至有以速爲貴有以緩爲貴有以直爲貴有¶
以曲爲貴百事之宜其由甚微不可不知是故智者難¶
之靜則神通窮則意通貴則語通富則身通理勢然也¶
同道者相愛同藝者相嫉同與者相愛同取者相嫉同¶
病者相愛同壯者相嫉人情自然也多才而好謙貧賤¶
而不諂處勞而不爲辱富貴而恭勤可謂有德者也¶
　　政道篇第三¶
<pb:ZB3n0033_WYG_000-6b>¶
人无法以知天以四時寒暑日月星辰之所行知天若¶
四時寒暑日月星辰之所行當則諸生血氣之&ZX-111f33;皆得¶
其處而安其産矣人臣亦無法以知主以主之賞罰爵¶
禄之所加知主若主之賞罰爵禄之所加宜則親疏逺¶
近賢不肖皆盡其才力而以爲用矣信全則天下安信¶
失則天下危夫百姓勤勞財物殫盡則爭害之心生而¶
不相信矣人不相信由政之不平也政之不平吏之辠¶
也吏之有辠刑賞不齊也刑賞不齊主不勤明也夫主¶
<pb:ZB3n0033_WYG_000-7a>¶
勤明則刑賞一刑賞一則吏奉法吏奉法則政下宣政¶
下宣則人人得其所而交相信矣是知天下不相信者¶
由主不勤明也亢倉子居息壤五年靈王使祭公致篚¶
帛與紉璐曰余末小子否德忝位水旱不時藉爲人君¶
何以禳之亢倉子曰水陰沴也陰於國政&ZX-111f33;刑人事&ZX-111f33;¶
私旱陽過也陽於國政&ZX-111f33;德人事&ZX-111f33;盈楚以爲几遭水¶
旱天子宜正刑脩德百官宜去私戒盈則以&ZX-111f33;而消百¶
福日至矣鄭有胡之封珪戎弓異時失同於荆荆曰必¶
<pb:ZB3n0033_WYG_000-7b>¶
得封珪戎弓不然臨兵于汝鄭君病之駕見亢倉子曰¶
封珪戎弓先君得之于胡綿代功寶傳章翼嗣今荆恃¶
大而曰必得不然臨兵國危矣寡人欲以他封珪戎弓¶
往若之何亢倉子曰君其少安今是楚亦有寶於此飾¶
楚之寶以貰罪於君楚所不能君必致夫眞今荆以淺¶
鮮之過而負其威刑申逞不直以耗敓與國荆失諸侯¶
於是乎在諸侯聞之将警勸備倫比勤明會同上義固¶
存鄭其爲首君姑待之豈必非福於是以胡珪戎弓往¶
<pb:ZB3n0033_WYG_000-8a>¶
未至郢荆人聞之曰彼用聖人之訓辭吾焉取此以暴¶
不直於天下而令諸侯實生心焉遽反其賂而益善焉¶
人之情欲生而惡死欲安而惡危欲榮而惡辱天下之¶
人得其欲則樂樂則安不得其欲則苦苦則危若人主¶
放其欲則百吏庶長具展其欲百吏庶長具展其欲則¶
天下之人貧者竭其力富者竭其財四人失其序皆不¶
得其欲矣天下之人不得其欲則相與提攜保抱逋逃¶
隱蔽漂流捃采以祈性命吏又從而捕之是故不勝其¶
<pb:ZB3n0033_WYG_000-8b>¶
危苦因有羣聚背叛之心生則國非其國也勿貪户口¶
百姓汝走多壯城池百姓汝疲賦斂不中窮者日窮刑¶
罰且貳匱者日匱科禁不行國則以傾官吏非才則寛¶
猛失所宜與百姓爭利則狡詐之心生所以百姓姦而¶
難知天下難知則上人疑上人疑則下益惑下既惑則¶
官長勞官長勞則賞不足勸刑不能禁易動而難靖此¶
由官不得人故也政術至要力於審士士有才行比於¶
一鄉委之鄉才行比於一縣委之縣才行比於一州委¶
<pb:ZB3n0033_WYG_000-9a>¶
之州才行比於一國委之國政而後廼能无伏士矣人¶
有惡戾於鄉者則誨之不改是爲惡戾於縣則撻之不¶
改是爲惡戾於國則誅之而後廼能无逆節矣誠如是¶
舉天下之人一一畏懷無有干背諂慢之萌矣此之謂¶
靖人凡爲天下之務莫大求士士之待求莫善通政通¶
政之善莫若靖人靖人之才蓋以文章考之百無四五¶
以言論考之十或一二以神器靖作態度考之十全八¶
九是皆賢王慶代明識裁擇所能爾也夫下王危世以¶
<pb:ZB3n0033_WYG_000-9b>¶
文章取士則翦巧綺繿益至而正雅素實益藏矣以言¶
論取士則浮掞游飾益來而蹇諤諍直益晦矣以神氣¶
靖作態度取士則外正内邪益尊而清修明實益隱矣¶
若然者賢愈到政愈僻令愈勤人愈亂矣夫天下至大¶
器也帝王至重位也得士則靖失士則亂故人主勞於¶
求賢逸於任使嗚呼守國聚人者其胡可以不事試於¶
士乎人情失宜主所深恤失宜之大莫痛刑獄夫明達¶
之才將欲聽訟或誘之以詐或脅之以威或開之以情¶
<pb:ZB3n0033_WYG_000-10a>¶
或苦之以戮雖作設權異而必也公平故使天下之人¶
生無所於德死無所於怨夫秉國建吏持刑若此可謂¶
至官至官之世羣情和正諸産咸宜愛敬交深上下條¶
固不可揺蕩有&ZX-111f33;一家茍違順凌逆安得動哉平王返¶
正既宅天邑務求賢良等聞一善&ZX-1115a7;豫連日左右侍僕¶
累言大臣有賢異者如是踰歲王曰余一人于德不明¶
務求賢異益恐山澤遺逸不舉豈樂聞善以自閉塞哉¶
廼者仄媚僕臣累譽權任頗階左右意余孱昩无能斷¶
<pb:ZB3n0033_WYG_000-10b>¶
明徒唯共和依違浸長自賢敗德莫此爲多不時匡遏¶
就兹固黨於是棄左右近習三人於市貶庶司尹長五¶
人曰無令人臣附下罔上持禄阿意天下聞之稱爲齊¶
明海南之西歸者七國至理之世輿服純素憲令寛簡¶
禁網疏濶夫輿服純素則人不勝羨憲令寛簡則俗无¶
忌諱禁網疏濶則易避難犯若人不勝羨則嗜欲希微¶
而服役樂業矣俗無忌諱則抑閉開舒而歡欣交通矣¶
易避難犯則好惡分明而貴德知恥矣夫服役樂業之¶
<pb:ZB3n0033_WYG_000-11a>¶
謂順歡欣交通之謂和貴德知恥之謂正浮墮之人不¶
勝於順逆節之人不勝於和姦邪之人不勝於正順和¶
正三者理國之宗也衰末之世輿服文巧憲令禳祈禁¶
網頗僻夫輿服文巧則流相炎慕憲令禳祈則俗多忌¶
諱禁網頗僻則莫知所逭若流相炎慕則人不忠潔而¶
恥樸貴華矣俗多忌諱則情志不通而上下膠戾矣莫¶
知所逭則䜛&ZX-1117ec;繁興而衆不懼死矣夫恥樸貴華之謂¶
浮上下膠戾之謂塞衆不懼死之謂冒真正之士不官¶
<pb:ZB3n0033_WYG_000-11b>¶
於浮公直之士不官於塞器能之士不官於冒浮塞冒¶
三者亂國之梯也荆君熊圉問水旱理亂亢倉子曰水¶
旱由天理亂由人若人事和理雖有水旱無能爲害堯¶
湯是也故周之秩官云人强勝天若人事壞亂縱無水¶
旱日益崩離且桀紂之滅豈惟水旱荆君北面遵循稽¶
首曰天不棄不穀及此言也乃以&ZX-111a1f;璧十朋爲亢倉子¶
壽拜爲亞尹曰庶吾國有瘳乎亢倉子不得已中宿微¶
服違之他&ZX-111eba;至理之世山無僞隱市無邪利朝無佞禄¶
<pb:ZB3n0033_WYG_000-12a>¶
國産問何由得人俗醇樸亢倉子曰政煩苛則人姦僞¶
政省一則人醇樸夫人俗隨國政之方圓猶蠖屈之於¶
葉也食黃則身黃食蒼則身蒼曰何爲則人富亢倉子¶
曰賦斂以時官上清約則人富賦斂無節官上奢縱則¶
人貧勾粤之簳鏃以精金鷙隼爲之羽以之棓箠則其¶
與槁樸也無擇及夫蕩寇爭衝覿武決勝加之駭弩之¶
上則三百步之外不立敵矣蜚景之劍威奪白日氣盛¶
紫蜺以之刲穫則其與劂刃也無擇及夫凶邪流毒沸¶
<pb:ZB3n0033_WYG_000-12b>¶
渭不靖加之運掌之上則千里之内不留行矣夫材有¶
分而用有當所貴善因時而已耳昔者明王聖帝天下¶
和平萬物茂暢羣性得極善因時而勿擾者也近古以¶
來天下姦邪者衆正直者寡輕薄趨利者多敦方退靜¶
者鱻姦者出言長於忠言遂使天下之人交相疑害悲¶
夫作法貴於易避而難犯救弊貴於省事而一令除去¶
豪橫則官人安刑禁必行則官人不敢務私利而百姓¶
富史刑曰&ZX-1111a2;災肆赦赦不欲數赦數則惡者得計平人¶
<pb:ZB3n0033_WYG_000-13a>¶
生心而賢良否塞矣人有大爲賊害官吏捕獲因廣條¶
引誣陷貞良濶逺牽率冀推時序卒蒙赦宥遇賊害者¶
訖無所快自毒而已由是平人遞生&ZX-111ce3;計吏勞政酷莫¶
能鎭止此由數赦之過也夫人之所以惡爲無道不義¶
者爲其有罰也所以勉爲有道行義者爲其有賞也今¶
無道不義者赦之而有道行義者被妎而不賞欲人之¶
就善也不亦難乎世有賢主秀士肯察此論人怨者非¶
不接人也神怒者非不事神也巧佞甚人愈怨淫祀盛¶
<pb:ZB3n0033_WYG_000-13b>¶
神愈怒¶
　　君道篇第四¶
始生之者天也養成之者人也能養天之所生而勿攖¶
之謂之天子天子之動也以全天為故此官之所以自¶
立也立官者以全生也今世之惑主多官而反以害生¶
則失所以爲立官之本矣草鬱則爲腐樹鬱則爲蠧人¶
鬱則爲病國鬱則百慝並起危亂不禁所謂國鬱者主¶
德不下宣人欲不上達也是故聖王貴忠臣正士爲其¶
<pb:ZB3n0033_WYG_000-14a>¶
敢直言而決鬱塞也克己復禮賢良自至君耕后&ZX-111e38;蒼¶
生自化由是言之則賢良正可待不可求求得非賢也¶
蒼生正可化不可刑刑行非理也堯舜有爲人主之勤¶
无爲人主之欲故天下各得濟其欲有爲人主之位无¶
爲人主之心故天下各得肆其心士有天下人愛之而¶
主不愛者有主獨愛之而天下人不愛者用天下人愛¶
者則天下安用主獨愛者則天下危人主安可以自放¶
其愛憎哉由是重天下者當制其情所謂天下者謂其¶
<pb:ZB3n0033_WYG_000-14b>¶
有萬物也所謂有&ZX-111eba;國者謂其有人衆也夫國以人爲¶
本人安則國安故憂國之主務求理人之材玉之所以¶
難辨者謂其有怪石也金之所以難辨者謂其有鍮石¶
也今夫以隼翼而被之鷃視不明者正以爲隼明者視¶
之乃鷃也今夫小人多誦經籍方書或學竒技通説而¶
被以青紫章服使愚者聽而視之正爲君子明者聽而¶
視之乃小人也故人主誠明以言取人理也以才取人¶
理也以行取人理也人主不明以言取人亂也以才取¶
<pb:ZB3n0033_WYG_000-15a>¶
人亂也以行取人亂也夫聖人之用人也貴耳不聞之¶
功目不見之功口不可道之功而百姓暢然自理矣若¶
人主貴耳聞之功則天下之人運貨逐利而市譽矣貴¶
目見之功則天下之人恢形異藝而爭進矣貴可道之¶
功則天下之人習舌調吻而飾辭矣使天下之人市譽¶
爭進飾辭見達則政敗矣人主皆知鏡之明已也而惡¶
士之明已也鏡之明已也功細士之明已也功大知其¶
細失其大不知&ZX-111f33;矣於乎人主清心省事人臣恭儉守¶
<pb:ZB3n0033_WYG_000-15b>¶
職太平立致矣而世主或難之吾所不知也若人主方¶
寸之地不明不斷則天地之宜四海之内動植萬&ZX-111f33;咸¶
失其道矣以耳目取人者官多而政亂以心慮取人者¶
官少而政清是知循理之世務求不可見不可聞之材¶
澆危之世務取可聞可見之材於乎人主豈知哉以耳¶
目取人人皆&ZX-111c03;敓以買譽以心慮取人人皆靜正以勤¶
德吏靜正以勤德則不言而自化吏&ZX-111c03;敓以買譽則刑¶
之而不畏世主豈知哉¶
<pb:ZB3n0033_WYG_000-16a>¶
　　臣道篇第五¶
夫國之將興也朝廷百吏或短或長或醜或美或怡或¶
厲或是或非雖聽其言觀其貌有似不同然察其志徵¶
其心盡於爲國所以剛訐不怨黜退不愕議得其中无¶
違乎理故天不忒其時地不乏其利人不亂其事鬼神¶
開贊蠻夷柔同保合太和萬物化育國之將亡也朝廷¶
百吏姿貌多美顔色諧和詞氣華柔動止詳潤雖觀其¶
貌聽其言有若歡洽然察其志徵其心盡在競位所以¶
<pb:ZB3n0033_WYG_000-16b>¶
聞竒則怪見異必愕狙嫉相&ZX-111e60;遂喪其道故天告災時¶
地生反物人作凶德鬼神間禍戎狄交侵喪亂&ZX-111a1f;多萬¶
物不化夫不傷貨財不妎人力不損官吏而功成政立¶
下阜百姓上滋主德如此者忠賢之臣也若費財煩人¶
危官茍效一時功利規賞於主不顧過後貽災於國如¶
此者姦臣也至理之世官得人不理之世人得官邾龍¶
&ZX-1117e8;問事君亢倉子曰既䇿名而臣人者也心莫若公貌¶
莫若和言莫若正公不欲露和不欲雜正不欲犯古之¶
<pb:ZB3n0033_WYG_000-17a>¶
清勤爲國修政今之清勤爲身修名夫爲國修政者區¶
處條别動得其宜合於大體爲身修名者區處條别致¶
逺不通拘於小節是知心以道爲主抵事得其所心以¶
事爲主抵物失其所臣居上位不諫下位不公不合贍¶
其禄君不嚴敬大臣不彰信小臣不合官其朝有才者¶
不必忠忠者不必有才臣不患不忠適恐盡忠而主莫¶
之信不患不信適恐信之而莫能事事上等之人得其¶
性則天下理中等之人得其性則天下亂明主用上等¶
<pb:ZB3n0033_WYG_000-17b>¶
之人當委以權宜便事肆其所爲用中等之人則當程¶
課其功示以賞罰¶
　　賢道篇第六¶
賢良所以屢求而不至難進而易退者非爲愛身而不¶
死王事適恐盡忠而主莫之信耳自知有才識之人外¶
恭謹而内無憂其於衆也和正而不狎親之則彌莊疎¶
之則退去而不怨窮厄則以命自寛榮達則以道自正¶
人有視其儀賢也聽其聲賢也徴神課職或負所望夫¶
<pb:ZB3n0033_WYG_000-18a>¶
賢人其見用也入則諷譽出則龔黙職司勤辨居室儉¶
閑其未見用也藏身於衆藏識於目藏言於口飽食安¶
步獨善其身貞而不怨智者不疑事識者不疑人有識¶
之士行危而色不可疎言遜而理不可拔凡謂賢人不¶
自稱賢効在官政功在事事太平之時上士運其識中¶
士竭其耐小人輸其力齊有掊子者材可以振國行可¶
以獨立事父母孝謹鄉黨恭循念居貧無以爲養施信¶
義而遊者久之矣所如寡合或爲乘時夸毗者所蚩紿¶
<pb:ZB3n0033_WYG_000-18b>¶
於是負杖步足間乎亢倉子曰吾聞至人忘情黎人不¶
事情存情之曹務其教訓而尊信義吾乃今不知爲工¶
受不信爲信信而不見信爲信爲勤慕義爲義義而不¶
自義爲義然則信義之士常獨厄隨退胡以取貴乎時¶
而教理之所上也亢倉子俯而循衽仰而譆超然而歌¶
曰時之陽兮信義昌時之黙兮信義伏陽與黙昌與伏¶
汨吾無誰私兮羌忽不知其讀夫運正性以如適而物¶
莫之應者眞不行也眞且不行謂之道喪道喪之時上¶
<pb:ZB3n0033_WYG_000-19a>¶
士乃隱隱之爲義有可爲也莫可爲者也有可用也莫¶
可用者也祭公問賢材何從而不致亢倉子曰賢正可¶
待不可求材慎在求不慎無若天子靜大臣明刑不避¶
貴澤不隔下則賢人自至而求用矣賢人用則四海之¶
内明目而視清耳而聽坦心而無鬱矣天自成地自寜¶
萬物醇化鬼神不能靈故曰賢正可待不可求若天子¶
勤明大臣和理之求士也則恢&ZX-111a1f;方大公直靖人之材¶
至若天子苛察大臣躁急之求士也則曲心巧應毁方¶
<pb:ZB3n0033_WYG_000-19b>¶
破道之材至若天子疑忌大臣巧隨之求士也則竒姓¶
異名仄媚怪術之材至若天子自賢大臣固位之求士¶
也則事文逐譽貪濁浮麗之材至若天子依違大臣回¶
佞之求士也則内忠外僻情毒言和之材至故曰材慎¶
在求不慎無昔者黃帝得常仙封鴻鬼容丘商王得伊¶
尹中興得甫申齊桓得寗籍皆由數君體道邁仁布昭¶
聖武思輯光明寛厚昌正而衆賢自至而求用非爲簡¶
核而得之也祭公曰夫子云賢人不求而自至亦有非¶
<pb:ZB3n0033_WYG_000-20a>¶
賢不求而自至者乎亢倉子曰夫非賢不求而自至者¶
固衆矣夫天下有道則賢人不求而自至天下無道則¶
非賢不求而自至人主有道者寡無道者衆天下賢人¶
少不肖者多是知非賢不求而自至者多矣祭公曰賢¶
固濟天下材亦能濟天下俱濟天下賢與材安取異邪¶
亢倉子曰窘乎哉其問也夫功成事畢不殉封譽恭退¶
樸儉之謂賢功成事畢榮在禄譽光揚滿志之謂材賢¶
可以鎮國材亦可以理國所謂鎮者和寜無爲人不知¶
<pb:ZB3n0033_WYG_000-20b>¶
其力所謂理者勤率其事人知所於德一賢統衆材則¶
有餘衆材度一賢猶不足如是賢材之殊域有居山林¶
而諠者有在人俗而静者有諠而正者有靜而邪者凡¶
視察其貌鄙俗而能有賢者萬不有一視察其貌端雅¶
而實小人者十而九夫不練其言而知其文不責其儀¶
而審其度不采其譽而知其善不流其毁而斷其實可¶
謂有識者也¶
　　訓道篇第七¶
<pb:ZB3n0033_WYG_000-21a>¶
閔子騫問仲尼道之與孝相去奚若仲尼曰道者自然¶
之妙用孝者人道之至德夫其包運天地發育萬物曲¶
成萬&ZX-111f33;布丕性壽其功至實而不爲物府不爲事官無¶
爲功尸捫求視聽莫得而有字之曰道用之於人字之¶
日孝孝者善事父母之名也夫善事父母敬順爲本意¶
以承之順承顔色無所不至發一言舉一意不敢忘父¶
母營一手措一足不敢忘父母事君不敢不忠朋友不¶
敢不信臨下不敢不敬嚮善不敢不勤雖居獨室之中¶
<pb:ZB3n0033_WYG_000-21b>¶
亦不敢懈其誠此之謂全孝故至誠之至通乎神明光¶
于四海有感必應善事父母之所致也昔者虞舜其大¶
孝矣庶母惑父屢憎害之舜心益恭懼而無怨謀使浚¶
井下土實之于時天休震動神明駿赫導穴而出奉養¶
滋謹由是&ZX-111a20;德茂盛爲天下君善事父母之所致也文¶
王之爲太子也其大孝矣朝夕必至乎寢門之外問寺¶
人曰兹日安否如何曰安太子温然喜色小不安節太¶
子色憂滿容朝夕食上太子必視寒煖之節食下必知¶
<pb:ZB3n0033_WYG_000-22a>¶
膳羞所進然後退寺人言疾太子肅冠而齋膳宰之饌¶
必敬視之湯液之貢必親嘗之嘗饌善則太子亦能食¶
嘗饌寡太子亦不能飽以至于復初然後亦復初君后¶
有過怡聲以諷君后所愛雖小物必嚴龔是故孝成於¶
身道洽天下雅曰文王陟降在帝左右言文王靜作進¶
退天必贊之故紂不能害夢啟之壽卜世三十卜年七¶
百天所命也善事父母之所致也閔子騫曰善事父母¶
之道既幸聞矣敢問教子之義仲尼曰凡三王教子必¶
<pb:ZB3n0033_WYG_000-22b>¶
視禮樂樂所以修内禮所以修外禮樂交修則德容發¶
輝于貌故能温恭而文明夫爲人臣者殺其身有益於¶
君則爲之况利其身以善其君乎是故擇建忠良貞正¶
之士爲之師傅欲其知父子君臣長幼之道夫知爲人¶
子然後可以爲人父知爲人臣然後可以爲人君知事¶
人然後能使人此三王教子之義也閔子騫退而事之¶
於家三年人無間於父母昆弟之言交遊稱其信鄉黨¶
稱其仁宗族稱其弟德行之聲溢于天下此善事父母¶
<pb:ZB3n0033_WYG_000-23a>¶
之所致也齊太子坐清臺之上燕莊侯他高冠嚴色左¶
帶玉具劍右帶環珮左光照右右光照左太子讀書不¶
視莊侯他問曰齊國有寶乎太子曰主信臣忠百姓戴¶
上齊國之寶也莊侯他應聲解劒而去於乎人有偏蔽¶
終身莫自知己矣賢者見之寛恕而不言小人暴愛而¶
溢言親戚憐嫉而貳言人有偏蔽惡乎不自知哉是故¶
君子檢身常若有過衣其衣食其食知其過而不克有¶
以正之者君子恥之將欲有言識其必不能行者君子¶
<pb:ZB3n0033_WYG_000-23b>¶
罕言當責衆人之惡者視己善乎哉當責衆人之邪者¶
視己正乎哉此之謂返明翟西氏之子甚孝謹翟西憐¶
其子而好妄與之言翟西辰出夕返則曰甲死矣其子¶
信之既而甲在焉他夕則曰乙且害予其子伺將行仇¶
既而不見惡端他夕則曰丁病矣其子覘之丁誠無恙¶
舉此&ZX-111f33;也冒淹年序子固孝謹至於訓勒益不保承鄉¶
國之人疾其咎口謀將殺之翟西聞而懼歸以告子子¶
未甚信既而翟西見殺謂多言之人爲疎露亦有辭約¶
<pb:ZB3n0033_WYG_000-24a>¶
而不密者謂輕佻之人爲不定亦有體閒而心躁者謂¶
叢襍之人爲猥細亦有外潔而内濁者若&ZX-111f33;而引之不¶
可殫載若非徹識安能洞詳時有不可不應事也者内¶
靜而外動易動而難靜時有不可不求事也者内思而¶
外待待至而後樂是故外靜而内動者揺思而損性奔¶
走而逐利者勞力而害名人生於世或有事不遂志而¶
宣言云不遇時者是無異負丹頸之罪俟時行戮豈不¶
殆哉其有博才通識未見稱用者正可云時非不清命¶
<pb:ZB3n0033_WYG_000-24b>¶
未與耳豈不韙歟長於諫者務依存前人之性而剪制¶
其情之所由起是以彼此開進親敬殷篤不長於諫者¶
務攻前人之性而闇於情之所來是以彼此嫌貳猜舋¶
日積兒童之所簡者乃耆耋之所非耳目之所娛者乃¶
心慮之所疾徤責天下之愚者己之未賢也徤責天下¶
之迷者巳之未明也以未賢責衆愚未賢者以之亡以¶
未明責衆迷未明者以之傷¶
　　農道篇第八¶
<pb:ZB3n0033_WYG_000-25a>¶
人捨本而事末則不一令不一令則不可以守不可以¶
戰人捨本而事末則其産約其産約則輕流徙輕流徙¶
則國家時有災患皆生逺志無復居心人捨本而事末¶
則好智好智則多詐多詐則巧法令巧法令則以是爲¶
非以非爲是古先聖王之所以理人者先務農人農人¶
非徒爲地利也貴行其志也人農則樸樸則易用易用¶
則邊境安安則主位尊人農則重重則少私義少私義¶
則公法立力博深農則其産複其産複則重流散重流¶
<pb:ZB3n0033_WYG_000-25b>¶
散則死其處无二慮是天下爲一心矣天下一心軒皇¶
几蘧之理不是過也古先聖王之所以茂耕織者以爲¶
本教也是故天子躬率諸侯耕籍田大夫士皆有功業¶
勸人尊地産也后妃率嬪御絲於郊桑公田勸人力婦¶
教也男子不織而衣婦人不耕而食男女貿功資相爲¶
業此聖王之制也故敬時愛日埒實課功非老不休非¶
疾不息一人勤之十人食之當時之務不興土功不料¶
師旅男不出御女不外嫁以妨農也黃帝曰四時之不¶
<pb:ZB3n0033_WYG_000-26a>¶
可正正五穀而已耳夫稼爲之者人也生之者地也養¶
之者天也是以稼之容足耨之容耰耘之容手是謂耕¶
道農攻食工攻器賈攻貨時事不龔敓之以土功是謂¶
大凶凡稼蚤者先時暮者不及時寒暑不節稼乃多災¶
冬至己後五旬有七日而昌生於是乎始耕事農之道¶
見生而藝生見死而穫死天發時地産財不與人期有¶
年祀土無年祀土無失人時迨時而作過時而止老弱¶
之力可使盡起不知時者未至而逆之既往而慕之當¶
<pb:ZB3n0033_WYG_000-26b>¶
其時而薄之此從事之下也夫耨必以旱使地肥而土¶
緩稼欲産於塵土而殖於地堅者慎其種勿使數亦無¶
使疎於其施土無使不足亦無使有餘畎欲深以端畝¶
欲沃以平下得陰上得陽然後盛生立苗有行故&ZX-111f3b;長¶
强弱不相害故速大正其行通其中疏爲泠風則有收¶
而多功率稼望之有餘就之則疏是地之竊也不除則¶
蕪除之則虛是事之傷也苗其弱也欲孤其長也欲相¶
與居其熟也欲相與扶三以爲族稼乃多穀凡苗之患¶
<pb:ZB3n0033_WYG_000-27a>¶
不俱生而俱死是以先生者美米後生者爲粃是故其¶
耨也長其兄而去其弟樹肥無使扶疎樹墝不欲專生¶
而獨居肥而扶疎則多粃墝而獨居則多死不知耨者¶
去其兄而養其弟不收其粟而收其粃上下不安則稼¶
多死得時之禾長秱而大穗圜粟而薄糠米飴而香舂¶
之易而食之强失時之禾深芒而小莖穗鋭多粃而青¶
蘦得時之黍穗不芒以長摶米而寡糠失時之黍大本¶
華莖葉膏短穗得時之稻莖葆長秱穗如馬尾失時之¶
<pb:ZB3n0033_WYG_000-27b>¶
稻纎莖而不滋厚糠而菑死得時之麻疎節而色陽堅¶
枲而小本失時之麻蕃柯短莖岸節而葉蟲得時之菽¶
長莖而短足其莢二七以爲族多枝數節競葉繁實稱¶
之重食之息失時之菽必長而蔓浮葉虚本疎節而小¶
莢得時之麥長秱而頸黑二七以爲行薄翼而䵍色食¶
之使人肥且有力失時之麥胕腫多病弱苗而翜穗是¶
故得時之稼豐失時之稼約庶穀盡宜從而食之使人¶
四衛變强耳目聰明凶氣不入身無苛殃善乎孔子之¶
<pb:ZB3n0033_WYG_000-28a>¶
言冬飽則身温夏飽則身凉夫温凉時適則人無病疹¶
人無病疹是疫癘不行疫癘不行咸得遂其天年故曰¶
穀者人之天是以興王務農王不務農是棄人也王而¶
棄人將何國哉¶
　　兵道篇第九¶
秦景主將眎强兵於天下使庶長鮑戎必致命亢倉子¶
待以壤邑十二周實迫之亢倉子至自榮泉賔于上館¶
景主三日弗得所問下席北首頓珪曰天果無意恤孤¶
<pb:ZB3n0033_WYG_000-28b>¶
邪亢倉子油然虧盼曰朕以主爲異之問而寜弊弊焉¶
以斫刺爲故抑者亦隨其欲而得正焉無如可矣景主¶
一拜再舉斂黼衽端珪抑首而坐曰實惟天所命亢倉¶
子仰榱而噓俯正顔色曰原兵之所起與始有人俱夫¶
兵也者出人之威也人之有威性受於天故兵之所自¶
來上矣嘗無少選之不用貴賤長少賢愚相與同察兵¶
之兆在心懷恚而未發兵也疾視作色兵也傲言推梭¶
兵也侈鬭攻戰兵也此四者鴻細之爭也未有蚩尤之¶
<pb:ZB3n0033_WYG_000-29a>¶
時人實揭材木以鬭矣黃帝用水火矣共工稱亂矣五¶
帝相與爭矣一興一廢勝者用事夫有以咽藥而死者¶
欲禁天下之醫非也有以椉舟而死者欲禁天下之船¶
非也有以用兵而喪其國者欲禁天下之兵非也夫兵¶
之不可廢譬水火焉善用之則爲福不善用之則爲禍¶
是故怒笞不可偃於家刑罰不可偃於國征伐不可偃¶
於天下古之聖王有義兵而無偃兵兵誠義以誅暴君¶
而振苦人人之悦也若孝子之見慈親餓&ZX-1115ab;之遇美食¶
<pb:ZB3n0033_WYG_000-29b>¶
號呼而走之若强弩之射深谷也勝負之決勿徴於他¶
必反人情人之情欲生而惡死欲榮而惡辱死生榮辱¶
之道一則三軍之士可使一心矣凡軍欲其衆也心欲¶
其一也三軍一心則令可使無敵矣古之至兵蓋重令¶
也故其令强者其敵弱其令信者其敵詘先勝之於此¶
則勝之於彼誠若此則敵胡足勝也凡敵人之來也以¶
求利也今來而得死且以走爲利敵皆以走爲利則刃¶
無所與接矣此之謂至兵傲虐姦詐之與義理反也其¶
<pb:ZB3n0033_WYG_000-30a>¶
勢不俱勝不兩立故義兵入於敵之境則人知所庇矣¶
兵至於國邑之郊不踐果稼不穴丘墓不殘積聚不焚¶
室屋得人虜垕而歸之信與人期以敓敵資以章好惡¶
以示逆順若此而猶有愎狠凌宕不聽者雖行武焉可¶
也先發聲出號令曰兵之來也以除人之讎以順天之¶
道故尅其國不屠其人獨誅所誅而已於是舉選秀士¶
賢良而尊封之求見孤疾長老而拯敬之發府庫之財¶
散倉廪之穀不私其物曲加其禮今有人於此能生死¶
<pb:ZB3n0033_WYG_000-30b>¶
人一人則天下之人爭事之矣義兵之生一人亦多矣¶
人孰不悦故義兵至則鄰國之人歸之若流水誅國之¶
人望之如父母行地滋逺得人滋衆辭未終景主興稽¶
首曰孤獲聞先生教言不覺氣盈宇宙志知所如也而¶
心滋益龔於是步前稱觴爲亢倉子壽拜居首列師位¶
嚴于齋室又月涉旬辰加天關白晝行道(行弟/子禮)¶
　¶
　亢倉子¶
#-*- mode: mandoku-view; -*-
#+TITLE: 亢倉子
#+PROPERTY: ID ZB3n0033
